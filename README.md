# Yapay Zekaya Giriş Rehberi Özet Rapor
## Yapay Zeka Nedir?
Yapay zeka bir biyomimetik konusudur. Biyomimetik (biyotaklit): Doğada bulunan varlıkların hareketlerinin, davranışlarının veya özelliklerinin matematik, kimya, bilgisayar veya fizik gibi bilimlere uyarlanarak teknolojik bir ürün şeklinde insan kullanımına açılması, insan beyninin, anlama ve düşünme eylemlerinin kopyalanarak bilgisayara uyarlanmasıdır. [1]

Yapay zeka bazen Computational intelligence (Heasplamaya dayalı zeka) olarak adlandırılır
## Yapay Zekanın Aşamaları
- Dar (Narrow) Yapay Zeka
    Belli bir konuda belli bir sorunu çözmek için yazılmış, tek bir alanda uzman yapay zeka. Otonom arabalar, IHA örnekleridir. Öğrenip analiz etme yeteneği, insan kabiliyeti yoktur.
- Güçlü (General) Yapay Zeka
    İnsana daha yakın denilebilir. Öğrenme sınırı yok, ve öğrendiği bilgileri başka işlerde kullanabilme yetisine sahip. Öğrendiği bilgiyi analiz edip işleyebilir. Henüz ulaşılmış bir yapay zeka türü değil. İnsanın sahip olduğu birçok kabiliyeti (hesaplama, görsel algılama, ses tanıma, hareket ve muhakeme) yapabilir.
- Super AI
    İnsandan daha akıllı, insanı aşmış yapay zeka. Güçlü YZ sınırına vardığında kendini süper zeka olarak eğitebilir.
## Yapay Zeka Kışı
    1956 da yapay sinir ağları ilk bulunduğunda yıllarca ölü kaldığı belirli dönemler oldu. Bunun sebeplerini şu şekilde inceleyebiliriz:
* Algoritmik
    YSA’nın eğitilmesi için gerekli algoritmaların daha bulunmamış olması sebebiyle 1960-1980 yılları arasında ölü kaldı. Daha sonra 1980lerin sonunda back-propagation un bulunması ile tekrar popülerliğini kazandı.
* Veri Azlığı
    Veri bizim günümüzde altından daha değerli bir hale geldi. Tonlarca veri var. Aslında web scapping yöntemleri ile açık veriyi çekmekte bir o kadar basit. Ancak o zamanlarda veri çok azdı ve kullanışlı değildi. Bu sebeple verisetleri oluşturmada zorlanıldı.
* Donanım
    Günümüzde Google Colab gibi bulut tabanlı sistemler bile ücretsiz olarak yeterli, ücretine göre çok iyi donanımlar sunabiliyor ve eğitim süresini kısaltabiliyorken o yıllarda donanımlar çok yetersiz bile denilebilir. Donanımın güçlü olmaması da kısa bir süre YSA’nın ölü kalmasının sebeplerinden birisi denilebilir.
## Yapay Sinir Ağlarının Dirilişi
    En faydalı dirilişi 2009 ve 2012 yıllarında başladı. Geoffrey Hinton ve öğrencileri sayesinde konuşma tanıma problemine (speech recognition problem) yeni bir eğitme yöntemi geliştirdi. 
    Ayrıca da öğrencisi Alex Krizhevsky ile 7 katmanlı bir evrişimsel sinir ağı eğitti (CNN, Convolutional Neural Network)
    Bunlar haricinde “overfitting” denilen ezberlemeyi önleyen bir yöntem geliştirildi. Computer Vision konusunda da güzel çalışmalar yapıldı. Baskın nesneyi tahmin etmeye çalışarak 5 tahmin ürettirildi ve 1 tahminin doğru olması şartını karşılayan model başarılı sayıldı. 
## Yapay Zekanın Tehditleri ve Fırsatları
Yapay Zeka multidisipliner olma yolunda ilerliyor. Tıp, Hukuk gibi alakasız görünen alanlarda bile geniş çaplı çalışmalar yapabilme fırsatı var.
Ancak daha yaratıcılık gerektiren işlere hazır değil. Belki de biz de hazır değiliz. Bu konunun etik düzeyini Isaac Asimov Ben, Robot kitabında yer alan Robot Yasaları ile değiniyor. Kitapta da belirli yaratıcılıkta robotlar var ancak Robot yasaları ile tam özgür sayılmazlar. Yasalar şu şekilde: [3]
Birinci Yasa: Bir robot, bir insana zarar veremez ya da zarar görmesine seyirci kalamaz.
İkinci Yasa: Bir robot, birinci kuralla çelişmediği sürece bir insanın emirlerine uymak zorundadır.
Üçüncü Yasa: Bir robot, birinci ve ikinci kuralla çelişmediği sürece kendi varlığını korumakla mükelleftir.
Burada aslında insanları robotlardan korumak amaçlı yapılmıştır. Ancak aslında robotların tam özgür olmasını engelleyen de bir yapısı vardır. Çok kritik bir noktada bir kişinin ölümü 10000 kişiyi kurtaracak olsa dahi buna karar vermesini önler. Bu da aslında yaratıcılığın kısıtlanması demektir.
Öte yandan bu tarz tartışmalar için çok erken, çünkü henüz devasa yaratıcılık düzeyine hiçbir yapay zeka sahip değil.
Güçlü yapay zekanın sezgisel beyne sahip olması. İyice insana benzeyeceği bir özellik olur. Normalde yapay zekaya bilgisayar olarak bakarsak yüksek hesaplamalı beyne sahiptir. Ancak sezgisel beyne sahip olduğunda insanı da aşmış olur. Bu da tabii ki tartışmaya açık bir konudur, bakış açısına göre hem fırsat hem tehdit olabilir.
Güçlü yapay zekanın bedene ve bedensizliğe sahip olması.
## Yapay Zekanın IQ Analizi
İlk yapılan yapay zekalar çok düşük IQ seviyelerine sahip bunun sebebi aslında tek bir alana odaklı çalışmaları olabilir. Ancak son zamanlarda revaçta olan ChatGPT, bir psikoloğun yaptığı IQ testinde Verbal IQ değeri 155 çıktı. [3] Bu çoğu ülkenin ortalamasının aşırı üzerinde bir değer diyebiliriz.
## Yapay Zekanın Bilimsel Temelleri
Yapay Zeka multidispliner bir kavramdır, bir çok disiplini ilgilendiren konulara sahiptir:
- Bilgisayar Bilimleri: Yapay Zekanın eğitilip kullanılabilmesi için donanım ve yazılım bilgileri gerektirir. Bu bilgileri edinebilmek için de Bilgisayar Biliminden faydalanılır.
- Felsefe: Şu düzeyde biraz gerçeküstü düzeyde konuşuluyor olsa da yapay zekanın muhakeme kuralları konusu devasa bir tartışma konusudur. Etik değerlere sahip bir şekilde karar verebilecek mi? Muhakeme yeteneği ne kadar “iyi” olacak, doğru sayılabilecek kararlar verebilecek mi? Gibi konular tartışma konusudur. Yukarıda bahsettiğim Üç Robot Kanunu gibi kanunlar verilmesi mi doğrudur yoksa etik kuralların aşılanması yeterli midir? Yazılımcı bunu tek başına yapamaz. Yazdığı yapay zekanın verdiği yanlış karardan da aslında tam olarak suçlu olmayabilir. Çok basit bir örnek vermek lazım, ChatGPT’nin yanlış bir bilgi vermesi onu yazanların suçu değildir. Hala ona yazılan girdileri araştırarak öğrenen bir bot olduğu için, verilen yanlış bir bilgiyi öğrenip başkasına bu bilgiyi verebilir. Aslında böylece de insana zarar vermiş olur, yanlış bilgi vererek belki bir dersten kalmasına veya daha kritik konulara sebep olabilir. Çok basit bir bakış açısı ancak yine muhakeme kurallarını kapsayan bir konu.
- Kavram Bilimi ve Psikoloji: İnsanın düşünce süreciyle ilgilenen bu alan yapay zekayı da etkiler, yapay zeka üstte de belirttiğimiz gibi insanın düşünme, karar alma yetilerini taklit eder. Bu sebeple insan gibi veya daha üstün bir şekilde düşünebilmesi istenir
- Sinir bilimi: İnsan beyninin faaliyetlerini inceleyen bu alan yapay zekayı da etkiler. Yapay bir şekilde sinir ağları yapılmasında bu alan kullanılır.
- Biyoloji: En başta belirttiğim gibi yapay zeka bir biyomimetik konusu olması sebebiyle biyoloji ile de alakalıdır.
- Dilbilim: Temel bilgisayar bilimiyle çok yakından alakalıdır. Programlama dilleri, syntax konusu genellikle bir dilbilim konusu sayılabilir. Bu sebeple yapay zekayı da ilgilendirir.
## Yapay Zekanın Kapsamı
İnsan Modeli Üzerinden Yapay Zeka ve ilgili alanlar:
* Beyin(Algı ve Öğrenme yetisi): Makine Öğrenmesi/ Derin Öğrenme ile yapılır Beynin algılama ve öğrenme yeteneğini taklit etme çalışmasıdır.
* Görü: Computer Vision ile yapılır. İnsanın görme yeteneğinin taklit edilmesi, aslında bir yandan da görülen şeyin öğrenmeye hazır olarak işlenmesi.
* Hafıza: BigData ile yapılır. Devasa verilerin işlenmesi, kullanılması, toplanması olarak söylenebilir.
* İletişim: NLP(Natural  Language Process) ve Speech Recognition ile yapılır. Dil ile alakalı işlemler (kelime,cümle,bağlaçlar vs) yapılır. Ayrıca da bir alt başlık olarak sesli konuşmanın işlenebilmesini belirtebiliriz.
* Fiziksel beden: Robotics ve IoT ile yapılır. İnsanın bir bedene sahip olması, yapay zekalara da bir beden verme çalışmasına sebep olmuştur.
## Oyun Sektöründe Yapay Zeka
- Akıllı Oyuncu geliştirmek: Oyuncunun hareketlerini, seçimlerini, taktiklerini vs öğrenerek oyundan çıktığı zaman da karakterinin oyuna devam edebilmesini sağlayan akıllı oyuncular üretmek. Aslına bakıldığında böyle Real-Time (Gerçek Zamanlı) oyunlarda lazım olabilecek bir konu. Rust gibi oyunlarda mesela kurduğun üssü sen oyunda değilken yıkabilirler, bunu önleyebilir bir düzen olur bu da oyun sektöründe bu tarz oyunların artmasını sağlar.
- Better Matching: Bu da yine oyun sektöründe kesinlikle lazım olabilecek bir konu. Oyuncu eşleşmesi konusunda yapay zeka ile daha makul, ranking ve yeteneğe göre eşleşmeler yapılabilir. Buna da bir örnek çoğu BattleRoyal oyununda Ranking fark etmeksizin girildiği için hep yüksek seviyeli ve tecrübeliler oyunu kazanır. Bu tarz bir sistem iyi olur.
- Otomatik Test Yapan Bot: Bu da son zamanlarda oyun dünyasındaki en revaçta konulardan. Cyberpunk 2077’nin berbat çıkışı, 1.6 patch’ine kadar hatalardan herkesin kafayı yemesi sebebiyle test yapılması büyük önem kazandı. Dying Light 2 gibi de AAA kalitesinde oyunlar da bu tarz çıkış yapınca oyuncular artık testing in önemini kavradı. Bir oyuncunun 180 günde yapacağı oyunu kısa sürelerde test şeklinde yapabilecek yapay zekalar firmaların satışlarını ciddi derecede etkileyerek oyuncuları da mutl edebilir.
- Cheat Detection: Hile tespitini daha iyi yapabilecek bir yapay zeka olması oyun kalitesini arttırır. Oyuncuları mutlu edebilecek bir çalışma. Örnek CS:GO ve Ruslar, fazla söze gerek yok 😊
- Diller Arası Oyuncu İletişimi: Oyuncunun dil seçimine göre diğer oyuncunun mesajının oyuncunun kendisine kendi dilinde görünmesi veya dinlenebilmesi. Tabii burada gecikme konusu devreye girer ama o da ayarlanabilir. Yine buna da bir küfür argo filtrelemesi koymak gerekebilir.
- Tavsiye Motoru: RPG (Role Play Games) oyunlarında özellikle çok işlevsel olabileceğini düşündüğüm bir konu. Karakter, ekipman konusunda kişiye destek olabilecek bir yapay zeka yazılması kesinlikle işlevsel olur. Mesela ekipman konusunda destek verilmesi oyuncunun silahlarını daha iyi özelleştirmesine yardımcı olabilir. Keyifli bir fikir.
- NLP Kullanımı: Hakaret, küfür, argo veya istenmeyen mesaj veya sesleri engelleyebilmek.

## Siber Güvenlik ile Yapay Zeka
Hayatımıza giren her yeni teknoloji yeni bir güvenlik açığı doğurur ve bazen daha karmaşık güvenlik önlemleri gerektirir. Mesela bir otonom bir araç geliştirildiğinde bu aracın hacklenemez olması, uzaktan komuta kapatılması, içindeki dar yapay zekanın yanlış öğretilemez olması gerekir. Aslında burada yapay zeka güvenliği ortaya çıkar. Ancak Yapay Zeka yavaş yavaş güvenlik önlemlerinin de içine girer ve savunma yöntemi olur.
Örnekler:
- Spam Filtering: Son zamanlarda spam mailler, spam aramalar çokça yaygınlaşmış durumda. Herkesin telefonu günde 3-4 kere çalar veya ilginç içerikli garip mailler gelir. Yapay zeka ile bu spam maillerin fitrelenmesi hedeflenir. Yapay zeka 1-2 aynı gönderilen veya saçma içeriklerle gönderilen mailleri spam olarak işaretler. Bunun yakın zamanda aramalara da daha kapsamlı bir şekilde yapılabilmesi lazım.
- Anomaly Detection: Anormal kabul edilen davranışları tespit eder. Atıyorum anormal sahte görünen ağ paketleri, bir textboxa yüklenen herhangi bir xss payloadı gibi anormal sayılabilecek hareketler söylenebilir.
- Botnet Detection: Botnet saldırısı, ağ bir ağa kötü amaçlı yazılım yükleyerek ağı ve içerisindeki iletişim halindeki bilgisayarları zombi haline getirmeye dayanır. Bu zombiler daha sonra DDOS, veri çalma gibi işlemlerde kullanılabilir. Bunu tespit edebilen bir yapay zeka erken müdahale imkanı sunabilir.

Siber güvenlikte sık kullanılan algoritmalar:
- Random Forest
- Decision Tree
- Support Vector Machines
- Deep Learning
## Swarm AI veya Swarm Intellingence
Özellikle robotik işlemlerde kullanılması hedeflenmiştir. Grupların tek bir zeka ile, bilgilerin birbirine öğretildiği ve grupça hareket eden yapay zekalar olarak özetleyebiliriz. Hivemind (kovan aklı) veya gestalt consciousness (Gestalt Bilinç) gibi kelimelerle de ifade edilebilir. Bir zeka ile 10 robotun beraber, bir harmoni içerisinde hareket etmesini sağlar. En çok Drone veya Yapısal robotlarda denenmiştir.
## Yapay Zeka Projesine Hazırlanma
Bir yapay zeka projesine başlamak aslında biraz zordur, çünkü bilgi birikimi ve hedefleri belirlemeyi gerektirir. Birkaç hazırlık aşamasına bakacak olursak:
- Sorun nedir?: Öncelikle yapay zeka ile çözeceğimiz problemi tam belirleyip ne tarz gereksinimlere sahip olduğunu belirlemeliyiz?
- Eğer multidisipliner bir proje ise diğer disiplinin uzmanı var mı? Mesela tıp ile ilgili bir YZ hazırlanacak ise o konunun bir uzmanının projede bulunması lazım. Aksi halde çok zorlu bir sürece girilmiş olur.
- Başarı hedefi?: Bu YZ projesinin nasıl bir yüzde ile ürüne dönüştürülmesi gerekir. Mesela kesinlikle ürün haline gelecekse %100 başarı istenebilir veya ürünün kendini eğitmesi isteniyor ise %70 belirlenip daha sonra çıkarılan sürümde kullanıcıların eğitmesi ile bu yüzdenin arttırılması hedeflenebilir.
- Yeterli Veri var mı?: Burada aslında eğitilecek verisetinin ne kadar ihtiyacı karşıladığına odaklanılmalı.
- Doğru teknolojilerin kullanılması: Hem seçilen makine öğrenmesi algoritması, hem de donanımsal ihtiyaçlar bu sorunu çözecek yapay zeka için yeterli mi? 
- Maliyet Hesabı yapıldı mı?: Bir yapay zeka projesine başlamak için farklı bakış açılarıyla belirli donanımsal veya yazılımsal gereksinimlerin karşılanması gerekir. Mesela bulut sistemde mi olmalı yoksa datacenter üzerinden mi ilerlemeli? Veritabanı kullanırken kullanılan sorgular pahalı mı? Verisetinde yeterli veri var mı? Ya da daha basitinden yapay zekanın eğitilmesi için gerekli donanımlar var mı? (Ekran kartı, işlemci vs) Bu tarz detayların düşünülüp bütçeye göre sistemin ayarlanması gerekir.
- DevOps Süreçlerinin hazırlanması: Bir YZ projesinde düşünülmesi gereken konulardan biridir. Uygulamanın gerekli platformlara optimizasyonu, yüksek trafiği karşılayabilen performans göstermesi gibi etmenlerin yazılması gerekir. Burada paralel programlama da kullanılır. Bu işi yapabilen DevOps uzmanlarına da Data Engineer denir.

## Yapay Zeka Modeli Pipeline gösterimi
Bir YZ modeli oluştururken belirli bir yol izlenir. Bu yolun aşamalarını şu şekilde gösterebiliriz:
1. ### Verinin Hazırlanması
Verinin işlenmeye yazır hale getirilmesi aşamasıdir
*	Veri Bulma ve Oluşturma
Metin, görüntü vs gibi YZ nın gerektirdiği veri türünden verilerin toplanıp veri seti oluşturulması.
*	Veri Temizleme
Hatalı veya eksik verilerin düzeltilmesi. İmputerlar kullanılabilir.
*	Veri Bölümlendirme
Veriseti belirli yüzdelerde test ve train olarak ikiye bölünür.
*	Özellik Çıkarımı
Veriden özellikler çıkarılır, ona göre işlemler yapılır

2.	### Model Oluşturma
Özelliklerin belirlenmesinden sonra model çıkarılmaya başlar ve belirli bir kural dizisi çıkarılmaya başlanır.
3.	### Değerlendirme
Eğitilmiş model test verileri ile test edilir.
4.	### İyileştirme
Modelin eksikliklerine göre model güncellenip geliştirilir. Veri temizlenebilir veya hatalı veriler düzeltilebilir. Buna göre bu aşamalar tekrar eder.
5.	### Tahmin
Test verisinin doğruluk yüzdesine göre hatalı veya doğru kabul edilir, buna göre model geçer.
## Yapay Zeka İçin Kullanılan Diller
- Python (En çok tercih edilen)
- C/C++
- Java
- R
- JavaScript
- C#
- Go
- Rust
## Yapay Zeka için Açık Kaynaklı Kütüphaneler
- Tensorflow: Google tarafından geliştirilen ML kütüphanesi. Tenserflow Lite ve TensorFlow.js gibi iki farklı örneği de vardır.
- Pytorch: Facebook tarafından geliştirilen ML kütüphanesi.
- Keras: Keras TenserFlow içerisinde gömülü olarak çıkmıştır. Daha az kod ile yapılır. Bir derin öğrenme kütüphanesidir.
- NLTK: NLP kısmı için yazılmış bir kütüphanedir. Ancak bazı artıları hariç muazzam bir kütüphane değildir.
- Spacy(minik bir katkı): Spacy de NLP için yazılmış bir kütüphanedir. NLTK den özellik ve performans olarak ayrılır, son zamanlarda daha çok tercih edilir.
- CNTK (Microsoft Cognitive Toolkit): Artık etkin değil ve güncelleme gelmiyor. Ticari Sınıf dağılmış derin öğrenme için açık kaynaklı bir araç setidir. [4]
- Ml.NET: 
- Theano: Theano çok boyutlu diziler dahil matematik ifadelerini etkili bir şekilde tanımlamayı, en iyilemeyi ve değerlendirmeyi sağlayan bir Python kütüphanesidir.[5] Kullanılmıyor. 
- MxNet: Yüksek performanslı derin öğrenme kütüphanesi. Apache tarafından geliştirilmiş.
- Caffe: Berkeley AI Araştırma tarafından geliştirilmiştir. Bir Derin öğrenme kütüphanesidir
### İsmi anılması gerekenler
- SciKit-Learn: ML için kullanışlı bazı işlemlerin bulunduğu kütüphane.
- Pandas: Veri çekme, düzenleme ve veriyi kullanılabilir hale getirmek için kullanılır
- NumPy: Açılımı Numerical Python: Nümerik işlemleri için kullanılır.
- H20: 
- Matplotlib: Veri görselleştirme için kullanılır. Tablolarda animasyon gibi hoş özellikleri de vardır.
- Shogun: 

## Yapay Zekanın Gereksinimleri
- CPU (Central Processing Unit): Genellikle güzel hesaplamalar yapabilen, bilgisayarların en önemli parçalarından biridir. Eğitim ve alıştırmalar için kullanılır
- GPU (Graphical Processing Unit): Ekran kartları diyebiliriz. Daha çok grafik tabanlı işler için kullanılsa da artık geliştiriciler daha hızlı  hesaplama yapabilmek için de kullanırlar.
- HDD (Hard Disk): Bu tarz işlemler iyin iyi depolamalara ihtiyaç duyulur, ve burada diski okuma hızı da devreye girer.
- Yazılım
- Cloud Computing: Bu hizmetlerin çoğu ücreti kadar kullanılabilir şekilde bulut sistemler olarak satılabilir.
- Zaman: Her şeyin doğru yapıldığından emin olunmalı
### Yapay zeka için gerekli donanımlar için kaynaklar:
-Nvidia CUDA GPUs: Nvidia geliştiriciler için daha işlevsel olması amacıyla geliştirmiştir. Kendi içerisinde makine öğrenmesi, derin öğrenme gibi konular için belirli destekleri vardır.
-Lamdalabs: Bir ml geliştiricisi için nasıl bir bilgisayar toplanmalı konusuna cevap veren bir site. 
## Labeling(Etiketleme) ve Data Augmentation(Veri Çoğaltma)
**Etiketleme**: Eğitilen modelin öğrenmesini kolaylaştırmak için etiketleme kullanılır. Veriler istenilen türe göre etiketlenir ve işlenmesi kolaylaştırılır.
**Veri Çoğaltma**: Ezberleme sorununu çözmek için kullanılır. Aynı şekilde gerekenden az sayıda veri varsa veri çoğaltılır. Bir veri, kendine yakın şekillerde benzerleri yapılarak çoğaltılır.
## Güncel Veriseti Kaynakları
* Kaggle: https://www.kaggle.com/datasets
* Google Dataset Search: https://datasetsearch.research.google.com/
* Baidı DataSets
* MNIST
* UCI ML Repository
* ImageNet
* CIFAR-10 & CIFAR-100
* COCO
* Places
## Google Colab
Google Colab, geliştiricilere bulut tabanlı bir makine öğrenmesi ortamı sağlar. Özellikle CNN ile çalışıldığında yetersiz GPU nedeniyle eğitme süresinin uzun sürmesine güzel bir çözüm olmuştur.
Colab haricinde ücretsiz olarak Microsoft Azure Notebook kullanılabilir, o da CPU desteklidir.
## Kaynakça
Raporun hazırlandığı kaynak: https://www.youtube.com/watch?v=Ub6rQcQ3IRU&list=PLr48dQTh3FFxXS43QZVBsi10Uc6qdRQfz&index=1&ab_channel=Cihan%C3%96zhan
### Referanslar
[1] https://www.milliyet.com.tr/egitim/biyomimetik-nedir-tdk-sozluk-anlami-ne-demek-biyomimetrik-ornekleri-nelerdir-6794733
[2] https://www.bilimkurgukulubu.com/edebiyat/isaac-asimovun-uc-robot-yasasi/#:~:text=Birinci%20Yasa%3A%20Bir%20robot%2C%20bir,s%C3%BCrece%20kendi%20varl%C4%B1%C4%9F%C4%B1n%C4%B1%20korumakla%20m%C3%BCkelleftir.
[3] https://www.scientificamerican.com/article/i-gave-chatgpt-an-iq-test-heres-what-i-discovered/#:~:text=Estimated%20on%20the%20basis%20of,to%20take%20WAIS's%20nonverbal%20subtests.
[4] https://learn.microsoft.com/tr-tr/cognitive-toolkit/
[5] https://pypi.org/project/Theano/
